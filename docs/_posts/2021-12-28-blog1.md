---
layout: single
title:  "شیوهٔ قدیم و شیوهٔ جدید"
tags:
  - کلهر
  - میرعماد
  - عمادالکتّاب
page_css: assets/css/rtl.css
---
مرحوم دکتر بیانی دربارهٔ مرتبهٔ استادی میرزا محمدرضا کلهر و میرعماد در احوال و آثار چنین نوشته است: «بعضی غلوّ نموده خط وی (میرزای کلهر) را از میرعماد سیفی نیز بالاتر دانسته‌اند....این حکم بی‌مطالعه و بیشتر پیروی از احساسات شخصی پیروان شیوه میرزا و شاگردان بیواسطه و یا واسطهٔ اوست وگرنه حساب این دو بلکه هر یک از نستعلیق‌نویسان را باید از میر جدا کرد که میر پایهٔ خط نستعلیق را به اوج اعلی رسانیده است» «احوال و آثار صفحه ۷۳۳»

شیوهٔ قدیم و شیوهٔ جدید که بر سر زبانها است توضیحش این است که تا قبل از کلهر را شیوهٔ قدیم و بعد از وی را جدید گویند و باید این نکته را مسلّم داریم که همگان حتی میرزای کلهر از پیروان میر علیه‌الرّحمه و خوشه‌چینان خرمن استادی او بوده‌اند، ولی بدانجهت زمان کلهر ببعد را دورهٔ جدید بشمار می‌آوریم که در این دوره بنا بطبع و اقتضای زمان استادانی بزرگ چون کلهر و عمادالکتّاب و غیره، در بعض کلمات و ترکیبها تغییرات بسیار جزئیِ اصلاحی که مربوط به شیوه است داده و بصورتی صحیحتر و مرغوبتر درآورده‌اند که به پاره‌ای از آنها در ذیل صفحه ۴۵۱ جلد اول اشاره شده است.

*نقل از کتاب «تعلیم خط» استاد فضائلی صص ۴۶۹-۴۶۸*